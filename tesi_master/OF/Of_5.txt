Tutti gli altri animai che sono in terra
o che vivon quïeti e stanno in pace
o se vengono a rissa e si fan guerra
alla femina il maschio non la face
l orsa con l orso al bosco sicura erra
la leonessa appresso il leon giace
col lupo vive la lupa sicura
né la iuvenca ha del torel paura
Ch abominevol peste che Megera
è venuta a turbar gli umani petti
che si sente il marito e la mogliera
sempre garrir d ingiurïosi detti
stracciar la faccia e far livida e nera
bagnar di pianto i genïali letti
e non di pianto sol ma alcuna volta
di sangue gli ha bagnati l ira stolta
Parmi non sol gran mal ma che l uom faccia
contra natura e sia di Dio ribello
che s induce a percuotere la faccia
di bella donna o romperle un capello
ma chi le dà veneno o chi le caccia
l alma del corpo con laccio o coltello
ch uomo sia quel non crederò in eterno
ma in vista umana un spirto de l inferno
Cotali esser doveano i duoi ladroni
che Rinaldo cacciò da la donzella
da lor condotta in quei scuri valloni
perché non se n udisse più novella
Io lasciai ch ella render le cagioni
s apparechiava di sua sorte fella
al paladin che le fu buono amico
or seguendo l istoria così dico
La donna incominciò Tu intenderai
la maggior crudeltade e la più espressa
ch in Tebe o in Argo o ch in Micene mai
o in loco più crudel fosse commessa
E se rotando il sole i chiari rai
qui men ch all altre regïon s appressa
credo ch a noi malvolentieri arrivi
perché veder sì crudel gente schivi
Ch agli nemici gli uomini sien crudi
in ogni età se n è veduto esempio
ma dar la morte a chi procuri e studi
il tuo ben sempre è troppo ingiusto et empio
E acciò che meglio il vero io ti denudi
perché costor volessero far scempio
degli anni verdi miei contra ragione
ti dirò da principio ogni cagione
Voglio che sappi signor mio ch essendo
tenera ancora alli servigi venni
de la figlia del re con cui crescendo
buon luogo in corte et onorato tenni
Crudele Amore al mio stato invidendo
fe che seguace ahi lassa gli divenni
fe d ogni cavallier d ogni donzello
parermi il duca d Albania più bello
Perché egli mostrò amarmi più che molto
io ad amar lui con tutto il cor mi mossi
Ben s ode il ragionar si vede il volto
ma dentro il petto mal giudicar possi
Credendo amando non cessai che tolto
l ebbi nel letto e non guardai ch io fossi
di tutte le real camere in quella
che più secreta avea Ginevra bella
dove tenea le sue cose più care
e dove le più volte ella dormia
Si può di quella in s un verrone entrare
che fuor del muro al discoperto uscía
Io facea il mio amator quivi montare
e la scala di corde onde salia
io stessa dal verron giú gli mandai
qual volta meco aver lo desïai
che tante volte ve lo fei venire
quanto Ginevra me ne diede l agio
che solea mutar letto or per fuggire
il tempo ardente or il brumal malvagio
Non fu veduto d alcun mai salire
però che quella parte del palagio
risponde verso alcune case rotte
dove nessun mai passa o giorno o notte
Continuò per molti giorni e mesi
tra noi secreto l amoroso gioco
sempre crebbe l amore e sì m accesi
che tutta dentro io mi sentia di foco
e cieca ne fui sì ch io non compresi
ch egli fingeva molto e amava poco
ancor che li suo inganni discoperti
esser doveanmi a mille segni certi
Dopo alcun dì si mostrò nuovo amante
de la bella Ginevra Io non so appunto
s allora cominciasse o pur inante
de l amor mio n avesse il cor già punto
Vedi s in me venuto era arrogante
s imperio nel mio cor s aveva assunto
che mi scoperse e non ebbe rossore
chiedermi aiuto in questo nuovo amore
Ben mi dicea ch uguale al mio non era
né vero amor quel ch egli avea a costei
ma simulando esserne acceso spera
celebrarne i legitimi imenei
Dal re ottenerla fia cosa leggiera
qualor vi sia la volontà di lei
che di sangue e di stato in tutto il regno
non era dopo il re di lu il più degno
Mi persuade se per opra mia
potesse al suo signor genero farsi
che veder posso che se n alzeria
a quanto presso al re possa uomo alzarsi
che me n avria bon merto e non saria
mai tanto beneficio per scordarsi
e ch alla moglie e ch ad ogni altro inante
mi porrebbe egli in sempre essermi amante
Io ch era tutta a satisfargli intenta
né seppi o vòlsi contradirgli mai
e sol quei giorni io mi vidi contenta
ch averlo compiaciuto mi trovai
piglio l occasïon che s appresenta
di parlar d esso e di lodarlo assai
et ogni industria adopro ogni fatica
per far del mio amator Ginevra amica
Feci col core e con l effetto tutto
quel che far si poteva e sallo Idio
né con Ginevra mai potei far frutto
ch io le ponessi in grazia il duca mio
e questo che ad amar ella avea indutto
tutto il pensiero e tutto il suo disio
un gentil cavallier bello e cortese
venuto in Scozia di lontan paese
che con un suo fratel ben giovinetto
venne d Italia a stare in questa corte
si fe ne l arme poi tanto perfetto
che la Bretagna non avea il più forte
Il re l amava e ne mostrò l effetto
che gli donò di non picciola sorte
castella e ville e iuridizïoni
e lo fe grande al par dei gran baroni
Grato era al re più grato era alla figlia
quel cavallier chiamato Arïodante
per esser valoroso a maraviglia
ma più ch ella sapea che l era amante
Né Vesuvio né il monte di Siciglia
né Troia avampò mai di fiamme tante
quanto ella conoscea che per suo amore
Arïodante ardea per tutto il core
L amar che dunque ella facea colui
con cor sincero e con perfetta fede
fe che pel duca male udita fui
né mai risposta da sperar mi diede
anzi quanto io pregava più per lui
e gli studiava d impetrar mercede
ella biasmandol sempre e dispregiando
se gli venía più sempre inimicando
Io confortai l amator mio sovente
che volesse lasciar la vana impresa
né si sperasse mai volger la mente
di costei troppo ad altro amore intesa
e gli feci conoscer chiaramente
come era sì d Arïodante accesa
che quanta acqua è nel mar piccola dramma
non spegneria de la sua immensa fiamma
Questo da me più volte Polinesso
che così nome ha il duca avendo udito
e ben compreso e visto per se stesso
che molto male era il suo amor gradito
non pur di tanto amor si fu rimesso
ma di vedersi un altro preferito
come superbo così mal sofferse
che tutto in ira e in odio si converse
E tra Ginevra e l amator suo pensa
tanta discordia e tanta lite porre
e farvi inimicizia così intensa
che mai più non si possino comporre
e por Ginevra in ignominia immensa
donde non s abbia o viva o morta a tôrre
né de l iniquo suo disegno meco
vòlse o con altri ragionar che seco
Fatto il pensier Dalinda mia mi dice
che così son nomata saper déi
che come suol tornar da la radice
arbor che tronchi e quattro volte e sei
così la pertinacia mia infelice
ben che sia tronca dai successi rei
di germogliar non resta che venire
pur vorria a fin di questo suo desire
E non lo bramo tanto per diletto
quanto perché vorrei vincer la pruova
e non possendo farlo con effetto
s io lo fo imaginando anco mi giuova
Voglio qual volta tu mi dài ricetto
quando allora Ginevra si ritruova
nuda nel letto che pigli ogni vesta
ch ella posta abbia e tutta te ne vesta
Come ella s orna e come il crin dispone
studia imitarla e cerca il più che sai
di parer dessa e poi sopra il verrone
a mandar già la scala ne verrai
Io verrò a te con imaginazione
che quella sii di cui tu i panni avrai
e così spero me stesso ingannando
venir in breve il mio desir sciemando
Così disse egli Io che divisa e sevra
e lungi era da me non posi mente
che questo in che pregando egli persevra
era una fraude pur troppo evidente
e dal verron coi panni di Ginevra
mandai la scala onde salí sovente
e non m accorsi prima de l inganno
che n era già tutto accaduto il danno
Fatto in quel tempo con Arïodante
il duca avea queste parole o tali
che grandi amici erano stati inante
che per Ginevra si fesson rivali
Mi maraviglio incominciò il mio amante
ch avendoti io fra tutti li mie uguali
sempre avuto il rispetto e sempre amato
ch io sia da te sì mal rimunerato
Io son ben certo che comprendi e sai
di Ginevra e di me l antiquo amore
e per sposa legitima oggimai
per impetrarla son dal mio signore
Perché mi turbi tu perché pur vai
senza frutto in costei ponendo il core
Io ben a te rispetto avrei per Dio
s io nel tuo grado fossi e tu nel mio
Et io rispose Arïodante a lui
di te mi maraviglio maggiormente
che di lei prima inamorato fui
che tu l avessi vista solamente
e so che sai quanto è l amor tra nui
ch esser non può di quel che sia più ardente
e sol d essermi moglie intende e brama
e so che certo sai ch ella non t ama
Perché non hai tu dunque a me il rispetto
per l amicizia nostra che domande
ch a te aver debba e ch io t avre in effetto
se tu fossi con lei di me più grande
Né men di te per moglie averla aspetto
se ben tu sei più ricco in queste bande
io non son meno al re che tu sia grato
ma più di te da la sua figlia amato
Oh disse il duca a lui grande è cotesto
errore a che t ha il folle amor condutto
Tu credi esser più amato io credo questo
medesmo ma si può vedere al frutto
Tu fammi ciò c hai seco manifesto
et io il secreto mio t aprirò tutto
e quel di noi che manco aver si veggia
ceda a chi vince e d altro si proveggia
E sarò pronto se tu vuoi ch io giuri
di non dir cosa mai che mi riveli
così voglio ch ancor tu m assicuri
che quel ch io ti dirò sempre mi celi
Venner dunque d accordo alli scongiuri
e posero le man sugli Evangeli
e poi che di tacer fede si diero
Arïodante incominciò primiero
E disse per lo giusto e per lo dritto
come tra sé e Ginevra era la cosa
ch ella gli avea giurato e a bocca e in scritto
che mai non saria ad altri ch a llui sposa
e se dal re le venía contraditto
gli promettea di sempre esser ritrosa
da tutti gli altri maritaggi poi
e viver sola in tutti i giorni suoi
e ch esso era in speranza pel valore
ch avea mostrato in arme a più d un segno
et era per mostrare a laude a onore
a beneficio del re e del suo regno
di crescer tanto in grazia al suo signore
che sarebbe da lui stimato degno
che la figliuola sua per moglie avesse
poi che piacer a lei così intendesse
Poi disse A questo termine son io
né credo già ch alcun mi venga appresso
né cerco più di questo né desio
de l amor d essa aver segno più espresso
né più vorrei se non quanto da Dio
per connubio legitimo è concesso
e saria invano il domandar più inanzi
che di bontà so come ogn altra avanzi
Poi ch ebbe il vero Arïodante esposto
de la mercé ch aspetta a sua fatica
Polinesso che già s avea proposto
di far Ginevra al suo amator nemica
cominciò Sei da me molto discosto
e vo che di tua bocca anco tu l dica
e del mio ben veduta la radice
che confessi me solo esser felice
Finge ella teco né t ama né prezza
che ti pasce di speme e di parole
oltra questo il tuo amor sempre a sciochezza
quando meco ragiona imputar suole
Io ben d esserle caro altra certezza
veduta n ho che di promesse e fole
e tel dirò sotto la fé in secreto
ben che farei più il debito a star cheto
Non passa mese che tre quattro e sei
e talor diece notti io non mi truovi
nudo abbracciato in quel piacer con lei
ch all amoroso ardor par che sì giovi
sì che tu puoi veder s a piacer miei
son d aguagliar le ciance che tu pruovi
Cedimi dunque e d altro ti provedi
poi che sì inferïor di me ti vedi
Non ti vo creder questo gli rispose
Arïodante e certo so che menti
e composto fra te t hai queste cose
acciò che da l impresa io mi spaventi
ma perché a lei son troppo ingiurïose
questo c hai detto sostener convienti
che non bugiardo sol ma voglio ancora
che tu sei traditor mostrarti or ora
Soggiunse il duca Non sarebbe onesto
che noi volessen la battaglia tôrre
di quel che t offerisco manifesto
quando ti piaccia inanzi agli occhi porre
Resta smarrito Arïodante a questo
e per l ossa un tremor freddo gli scorre
e se creduto ben gli avesse a pieno
venía sua vita allora allora meno
Con cor trafitto e con pallida faccia
e con voce tremante e bocca amara
rispose Quando sia che tu mi faccia
veder quest aventura tua sì rara
prometto di costei lasciar la traccia
a te sì liberale a me sì avara
ma ch io tel voglia creder non far stima
s io non lo veggio con questi occhi prima
Quando ne sarà il tempo avisarotti
suggiunse Polinesso e dipartisse
Non credo che passâr più di due notti
ch ordine fu che l duca a me venisse
Per scoccar dunque i lacci che condotti
avea sì cheti andò al rivale e disse
che s ascondesse la notte seguente
tra quelle case ove non sta mai gente
e dimostrògli un luogo a dirimpetto
di quel verrone ove solea salire
Arïodante avea preso sospetto
che lo cercasse far quivi venire
come in un luogo dove avesse eletto
di por gli aguati e farvelo morire
sotto questa finzion che vuol mostrargli
quel di Ginevra ch impossibil pargli
Di volervi venir prese partito
ma in guisa che di lui non sia men forte
perché accadendo che fosse assalito
si truovi sì che non tema di morte
Un suo fratello avea saggio et ardito
il più famoso in arme de la corte
detto Lurcanio e avea più cor con esso
che se dieci altri avesse avuto appresso
Seco chiamollo e vòlse che prendesse
l arme e la notte lo menò con lui
non che l secreto suo già gli dicesse
né l avria detto ad esso né ad altrui
Da sé lontano un trar di pietra il messe
Se mi senti chiamar vien disse a nui
ma se non senti prima ch io ti chiami
non ti partir di qui frate se m ami
Va pur non dubitar disse il fratello
e così venne Arïodante cheto
e si celò nel solitario ostello
ch era d incontro al mio verron secreto
Vien d altra parte il fraudolente e fello
che d infamar Ginevra era sì lieto
e fa il segno tra noi solito inante
a me che de l inganno era ignorante
Et io con veste candida e fregiata
per mezzo a liste d oro e d ogn intorno
e con rete pur d or tutta adombrata
di bei fiocchi vermigli al capo intorno
foggia che sol fu da Ginevra usata
non d alcun altra udito il segno torno
sopra il verron ch in modo era locato
che mi scopria dinanzi e d ogni lato
Lurcanio in questo mezzo dubitando
che l fratello a pericolo non vada
o come è pur commun disio cercando
di spïar sempre ciò che ad altri accada
l era pian pian venuto seguitando
tenendo l ombre e la più oscura strada
e a men di dieci passi a lui discosto
nel medesimo ostel s era riposto
Non sappiendo io di questo cosa alcuna
venni al verron ne l abito c ho detto
sì come già venuta era più d una
e più di due fïate a buono effetto
Le veste si vedean chiare alla luna
né dissimile essendo anch io d aspetto
né di persona da Ginevra molto
fece parere un per un altro il volto
e tanto più ch era gran spazio in mezzo
fra dove io venni e quelle inculte case
ai dui fratelli che stavano al rezzo
il duca agevolmente persuase
quel ch era falso Or pensa in che ribrezzo
Arïodante in che dolor rimase
Vien Polinesso e alla scala s appoggia
che giú manda gli e monta in su la loggia
A prima giunta io gli getto le braccia
al collo ch io non penso esser veduta
lo bacio in bocca e per tutta la faccia
come far soglio ad ogni sua venuta
Egli più de l usato si procaccia
d accarezzarmi e la sua fraude aiuta
Quell altro al rio spettacolo condutto
misero sta lontano e vede il tutto
Cade in tanto dolor che si dispone
allora allora di voler morire
e il pome de la spada in terra pone
che su la punta si volea ferire
Lurcanio che con grande ammirazione
avea veduto il duca a me salire
ma non già conosciuto chi si fosse
scorgendo l atto del fratel si mosse
e gli vietò che con la propria mano
non si passasse in quel furore il petto
S era più tardo o poco più lontano
non giugnea a tempo e non faceva effetto
Ah misero fratel fratello insano
gridò perc hai perduto l intelletto
ch una femina a morte trar ti debbia
Ch ir possan tutte come al vento nebbia
Cerca far morir lei che morir merta
e serva a più tuo onor tu la tua morte
Fu d amar lei quando non t era aperta
la fraude sua or è da odiar ben forte
poi che con gli occhi tuoi tu vedi certa
quanto sia meretrice e di che sorte
Serba quest arme che volti in te stesso
a far dinanzi al re tal fallo espresso
Quando si vede Arïodante giunto
sopra il fratel la dura impresa lascia
ma la sua intenzïon da quel ch assunto
avea già di morir poco s accascia
Quindi si leva e porta non che punto
ma trapassato il cor d estrema ambascia
pur finge col fratel che quel furore
non abbia più che dianzi avea nel core
Il seguente matin senza far motto
al suo fratello o ad altri in via si messe
da la mortal disperazion condotto
né di lui per più dì fu chi sapesse
Fuor che l duca e il fratello ogn altro indòtto
era chi mosso al dipartir l avesse
Ne la casa del re di lui diversi
ragionamenti e in tutta Scozia fêrsi
In capo d otto o di più giorni in corte
venne inanzi a Ginevra un vïandante
e novelle arrecò di mala sorte
che s era in mar summerso Arïodante
di volontaria sua libera morte
non per colpa di borea o di levante
D un sasso che sul mar sporgea molt alto
avea col capo in giú preso un gran salto
Colui dicea Pria che venisse a questo
a me che a caso riscontrò per via
disse Vien meco acciò che manifesto
per te a Ginevra il mio successo sia
e dille poi che la cagion del resto
che tu vedrai di me ch or ora fia
è stato sol perc ho troppo veduto
felice se senza occhi io fussi suto
Eramo a caso sopra Capobasso
che verso Irlanda alquanto sporge in mare
Così dicendo di cima d un sasso
lo vidi a capo in giú sott acqua andare
Io lo lasciai nel mare et a gran passo
ti son venuto la nuova a portare
Ginevra sbigottita e in viso smorta
rimase a quello annunzio mezza morta
Oh Dio che disse e fece poi che sola
si ritrovò nel suo fidato letto
Percosse il seno e si stracciò la stola
e fece all aureo crin danno e dispetto
ripetendo sovente la parola
ch Arïodante avea in estremo detto
che la cagion del suo caso empio e tristo
tutta venía per aver troppo visto
Il rumor scorse di costui per tutto
che per dolor s avea dato la morte
Di questo il re non tenne il viso asciutto
né cavallier né donna de la corte
Di tutti il suo fratel mostrò più lutto
e si sommerse nel dolor sì forte
ch ad essempio di lui contra se stesso
voltò quasi la man per irgli appresso
E molte volte ripetendo seco
che fu Ginevra che l fratel gli estinse
e che non fu se non quell atto bieco
che di lei vide ch a morir lo spinse
di voler vendicarsene sì cieco
venne e sì l ira e sì il dolor lo vinse
che di perder la grazia vilipese
et aver l odio del re e del paese
E inanzi al re quando era più di gente
la sala piena se ne venne e disse
Sappi signor che di levar la mente
al mio fratel sì ch a morir ne gisse
stata è la figlia tua sola nocente
ch a lui tanto dolor l alma trafisse
d aver veduta lei poco pudica
che più che vita ebbe la morte amica
Erane amante e perché le sue voglie
disoneste non fur nol vo coprire
per virtù meritarla aver per moglie
da te sperava e per fedel servire
ma mentre il lasso ad odorar le foglie
stava lontano altrui vide salire
salir su l arbor riserbato e tutto
essergli tolto il disïato frutto
E seguitò come egli avea veduto
venir Ginevra sul verrone e come
mandò la scala onde era a lei venuto
un drudo suo di chi egli non sa il nome
che s avea per non esser conosciuto
cambiati i panni e nascose le chiome
Soggiunse che con l arme egli volea
provar tutto esser ver ciò che dicea
Tu puoi pensar se l padre addolorato
riman quando accusar sente la figlia
sì perché ode di lei quel che pensato
mai non avrebbe e n ha gran maraviglia
sì perché sa che fia necessitato
se la difesa alcun guerrier non piglia
il qual Lurcanio possa far mentire
di condannarla e di farla morire
Io non credo signor che ti sia nuova
la legge nostra che condanna a morte
ogni donna e donzella che si pruova
di sé far copia altrui ch al suo consorte
Morta ne vien s in un mese non truova
in sua difesa un cavallier sì forte
che contra il falso accusator sostegna
che sia innocente e di morire indegna
Ha fatto il re bandir per liberarla
che pur gli par ch a torto sia accusata
che vuol per moglie e con gran dote darla
a chi torrà l infamia che l è data
Chi per lei comparisca non si parla
guerriero ancora anzi l un l altro guata
che quel Lurcanio in arme è così fiero
che par che di lui tema ogni guerriero
Atteso ha l empia sorte che Zerbino
fratel di lei nel regno non si truove
che va già molti mesi peregrino
mostrando di sé in arme inclite pruove
che quando si trovasse più vicino
quel cavallier gagliardo o in luogo dove
potesse avere a tempo la novella
non mancheria d aiuto alla sorella
Il re ch intanto cerca di sapere
per altra pruova che per arme ancora
se sono queste accuse o false o vere
se dritto o torto è che sua figlia mora
ha fatto prender certe cameriere
che lo dovrian saper se vero fôra
ond io previdi che se presa era io
troppo periglio era del duca e mio
E la notte medesima mi trassi
fuor de la corte e al duca mi condussi
e gli feci veder quanto importassi
al capo d amendua se presa io fussi
Lodommi e disse ch io non dubitassi
a suoi conforti poi venir m indussi
ad una sua fortezza ch è qui presso
in compagnia di dui che mi diede esso
Hai sentito signor con quanti effetti
de l amor mio fei Polinesso certo
e s era debitor per tai rispetti
d avermi cara o no tu l vedi aperto
Or senti il guidardon che io ricevetti
vedi la gran mercé del mio gran merto
vedi se deve per amare assai
donna sperar d essere amata mai
che questo ingrato perfido e crudele
de la mia fede ha preso dubbio al fine
venuto è in sospizion ch io non rivele
a lungo andar le fraudi sue volpine
Ha finto acciò che m allontane e cele
fin che l ira e il furor del re decline
voler mandarmi ad un suo luogo forte
e mi volea mandar dritto alla morte
che di secreto ha commesso alla guida
che come m abbia in queste selve tratta
per degno premio di mia fé m uccida
Così l intenzïon gli venía fatta
se tu non eri appresso alle mia grida
Ve come Amor ben chi lui segue tratta
Così narrò Dalinda al paladino
seguendo tuttavolta il lor camino
A cui fu sopra ogn aventura grata
questa d aver trovata la donzella
che gli avea tutta l istoria narrata
de l innocenzia di Ginevra bella
E se sperato avea quando accusata
ancor fosse a ragion d aiutar quella
via con maggior baldanza or viene in prova
poi che evidente la calunnia truova
E verso la città di Santo Andrea
dove era il re con tutta la famiglia
e la battaglia singular dovea
esser de la querela de la figlia
andò Rinaldo quanto andar potea
fin che vicino giunse a poche miglia
alla città vicino giunse dove
trovò un scudier ch avea più fresche nuove
ch un cavallier istrano era venuto
ch a difender Ginevra s avea tolto
con non usate insegne e sconosciuto
però che sempre ascoso andava molto
e che dopo che v era ancor veduto
non gli avea alcuno al discoperto il volto
e che l proprio scudier che gli servia
dicea giurando Io non so dir chi sia
Non cavalcaro molto ch alle mura
si trovâr de la terra e in su la porta
Dalinda andar più inanzi avea paura
pur va poi che Rinaldo la conforta
La porta è chiusa et a chi n avea cura
Rinaldo domandò Questo ch importa
E fugli detto perché l popul tutto
a veder la battaglia era ridutto
che tra Lurcanio e un cavallier istrano
si fa ne l altro capo de la terra
ove era un prato spazïoso e piano
e che già cominciata hanno la guerra
Aperto fu al signor di Montealbano
e tosto il portinar dietro gli serra
Per la vòta città Rinaldo passa
ma la donzella al primo albergo lassa
e dice che sicura ivi si stia
fin che ritorni a llei che sarà tosto
e verso il campo poi ratto s invia
dove li dui guerrier dato e risposto
molto s aveano e davan tuttavia
Stava Lurcanio di mal cor disposto
contra Ginevra e l altro in sua difesa
ben sostenea la favorita impresa
Sei cavallier con lor ne lo steccato
erano a piedi armati di corazza
col duca d Albania ch era montato
s un possente corsier di buona razza
Come a gran contestabile a lui dato
la guardia fu del campo e de la piazza
e di veder Ginevra in gran periglio
avea il cor lieto et orgoglioso il ciglio
Rinaldo se ne va tra gente e gente
fassi far largo il buon destrier Baiardo
chi la tempesta del suo venir sente
a dargli via non par zoppo né tardo
Rinaldo vi compar sopra eminente
e ben rassembra il fior d ogni gagliardo
poi si ferma all incontro ove il re siede
ognun s accosta per udir che chiede
Rinaldo disse al re Magno signore
non lasciar la battaglia più seguire
perché di questi dua qualunche more
sappi ch a torto tu l lasci morire
L un crede aver ragione et è in errore
e dice il falso e non sa di mentire
ma quel medesmo error che l suo germano
a morir trasse a lui pon l arme in mano
L altro non sa se s abbia dritto o torto
ma sol per gentilezza e per bontade
in pericol si è posto d esser morto
per non lasciar morir tanta beltade
Io la salute all innocenza porto
porto il contrario a chi usa falsitade
Ma per Dio questa pugna prima parti
poi mi dà audienza a quel ch io vo narrarti
Fu da l autorità d un uom sì degno
come Rinaldo gli parea al sembiante
sì mosso il re che disse e fece segno
che non andasse più la pugna inante
al quale insieme et ai baron del regno
e ai cavallieri e all altre turbe tante
Rinaldo fe l inganno tutto espresso
ch avea ordito a Ginevra Polinesso
Indi s offerse di voler provare
coll arme ch era ver quel ch avea detto
Chiamasi Polinesso et ei compare
ma tutto conturbato ne l aspetto
pur con audacia cominciò a negare
Disse Rinaldo Or noi vedrem l effetto
L uno e l altro era armato il campo fatto
sì che senza indugiar vengono al fatto
Oh quanto ha il re quanto ha il suo popul caro
che Ginevra aprovar s abbi innocente
Tutti han speranza che Dio mostri chiaro
ch impudica era detta ingiustamente
Crudel superbo e riputato avaro
fu Polinesso iniquo e fraudolente
sì che ad alcun miracolo non fia
che l inganno da lui tramato sia
Sta Polinesso con la faccia mesta
col cor tremante e con pallida guancia
e al terzo suon mette la lancia in resta
Così Rinaldo inverso lui si lancia
che disïoso di finir la festa
mira a passargli il petto con la lancia
né discorde al disir seguí l effetto
che mezza l asta gli cacciò nel petto
Fisso nel tronco lo transporta in terra
lontan dal suo destrier più di sei braccia
Rinaldo smonta subito e gli afferra
l elmo pria che si levi e gli lo slaccia
ma quel che non può far più troppa guerra
gli domanda mercé con umil faccia
e gli confessa udendo il re e la corte
la fraude sua che l ha condutto a morte
Non finí il tutto e in mezzo la parola
e la voce e la vita l abandona
Il re che liberata la figliuola
vede da morte e da fama non buona
più s allegra gioisce e raconsola
che s avendo perduta la corona
ripor se la vedesse allora allora
sì che Rinaldo unicamente onora
E poi ch al trar dell elmo conosciuto
l ebbe perch altre volte l avea visto
levò le mani a Dio che d un aiuto
come era quel gli avea sì ben provisto
Quell altro cavallier che sconosciuto
soccorso avea Ginevra al caso tristo
et armato per lei s era condutto
stato da parte era a vedere il tutto
Dal re pregato fu di dire il nome
o di lasciarsi almen veder scoperto
acciò da lui fosse premiato come
di sua buona intenzion chiedeva il merto
Quel dopo lunghi preghi da le chiome
si levò l elmo e fe palese e certo
quel che ne l altro canto ho da seguire
se grata vi sarà l istoria udire
